#recipe name:

#description:

#ingredients:

#preparation:

#end

from https://aniagotuje.pl/przepisy/dania-miesne

#recipe name:
Pieczarki faszerowane
#description:
Zapraszam po pyszne i super proste do zrobienia pieczarki faszerowane. U mnie jest to przepis na pieczarki faszerowane mięsem mielonym. Podane z pomidorami i natką pietruszki smakują wspaniale. 
#ingredients:
1 kg średnich pieczarek - u mnie 16 sztuk
250 g łopatki wieprzowej - może być już zmielona
pół średniej wielkości cebuli - około 100 g
100 g sera żółtego - np. gouda
2 ząbki czosnku - 10 g
4 łyżki oliwy lub oleju do smażenia (lub trochę więcek)
łyżka siekanej natki pietruszki
przyprawy: łyżeczka słodkiej papryki, łyżeczka oregano, pół łyżeczki soli, 1/3 łyżeczki pieprzu
do podania: pomidory i natka pietruszki
#preparation:
Przygotuj sobie kilogram (u mnie 16 sztuk) średniej wielkości pieczarek. W razie potrzeby oczyść pieczarki. Usuń nogi oraz blaszki wewnątrz kapeluszy. Używam do tego łyżeczki/narzędzia do tworzenia kulek w owocach (melon, arbuz). Dzięki temu mogę dokładniej wydrążyć pieczarki i lekko poszerzyć średnicę "otworu". Trzonki oraz wydrążone blaszki posiekaj drobno nożem. Wykorzystasz je zaraz do farszu.  
#end

#recipe name:
Stripsy z kurczaka
#description:
Stripsy z kurczaka to pyszne i soczyste kawałki kurczaka w aromatycznej panierce. Można je szykować i podawać na wiele sposobów. Zapraszam po mój ulubiony przepis i całą garść porad i inspiracji.
#ingredients:
1 nieduża pierś z kurczaka - około 500 g
4 łyżki mąki pszennej lub kukurydzianej - około 60 g
2 duże jajka - do 120 g po rozbiciu
6 łyżek mleka lub napoju roślinnego
2 łyżki oliwy lub oleju rzepakowego
do 200 g płatków typu corn flakes lub bułki tartej
przyprawy: 1 płaska łyżeczka soli, po pół płaskiej łyżeczki słodkiej papryki, majeranku i pieprzu; po 1/3 płaskiej łyżeczki ostrej papryki, czosnku, kminku, imbiru i kolendry
#preparation:
W pierwszej kolejności polecam przygotować mięso do szybkiego marynowania. Dwa małe filety z kurczaka (cała pierś) pokrój na nieduże, lekko podłużne kawałki. U mnie wyszło ich łącznie 30, ale możesz też szykować większe stripsy. Podczas krojenia mięsa usuń ewentualne żyłki, czy chrząstki. Aby paski mięsa miały podobną grubość warto je delikatnie rozbić przy pomocy tłuczka do mięsa. 

Porada: Dokładnie tak samo możesz przygotować fragmenty mięsa z udka kurczaka (bez skóry) lub też sięgnąć po filet z indyka. 
#end

#recipe name:
Udziec z indyka pieczony
#description:
Udziec z indyka pieczony w piekarniku to chyba mój ulubiony sposób na wykorzystanie tego fragmentu indyka. Przepis jest niezwykle prosty, a pieczeń wychodzi bardzo soczysta i pyszna. 
#ingredients:
około 1300 g udźca z indyka
po łyżce ulubionego miodu i musztardy
4 ząbki czosnku - 20 g
2 łyżki oliwy lub innego oleju roślinnego
przyprawy: po łyżce majeranku i słodkiej papryki; płaska łyżeczka soli; po pół płaskiej łyżeczki pieprzu i ostrej papryki
#preparation:
Wybierz ładny i spory udziec z indyka o wadze około 1300-1400 gramów. Mięso umyj szybko i sprawnie (nie za długo) w zlewie pod zimną, bieżącą wodą i osusz od razu ręcznikiem papierowym. Nie odcinaj włókien oraz ewentualnych kawałków tłuszczu. To dodatkowe zabezpieczenie dla mięsa przed wysuszeniem w piekarniku. Zawsze też dokładnie myj zlew po mięsie. 

Cztery ząbki czosnku obierz i przepuść przez praskę. Do miseczki z czosnkiem dodaj po łyżce ulubionego miodu i musztardy. Używam jasnych, płynnych miodów (np. akacjowy lub lipowy) oraz musztardy delikatesowej. Wlej też dwie łyżki ulubionej oliwy lub ewentualnie innego oleju roślinnego. Wsyp przyprawy: po łyżce majeranku i słodkiej papryki; płaska łyżeczka soli; po pół płaskiej łyżeczki pieprzu i ostrej papryki. Dokładnie wymieszaj składniki marynaty. 
#end

#recipe name:
Karkówka pieczona
#description:
Karkówka pieczona w całości to świetny pomysł nie tylko na pyszny obiad, ale i na domową wędlinę na kanapki. Przepis jest bardzo prosty, a karczek z rękawa wychodzi soczysty i aromatyczny.
#ingredients:
około 1,5 kg karkówki wieprzowej
6 ząbków czosnku - około 30 g
przyprawy i zioła: 3 płaskie łyżeczki majeranku; 2 płaskie łyżeczki soli; po płaskiej łyżeczce pieprzu i ziaren kolendry; pół łyżeczki kminku

#preparation:
Wybierz ładny kawałek karkówki wieprzowej o wadze około 1500 gramów. Mięso umyj szybko i sprawnie (nie za długo) w zlewie pod zimną, bieżącą wodą i osusz od razu ręcznikiem papierowym. Nie odcinaj włókien oraz ewentualnych kawałków tłuszczu. To dodatkowe zabezpieczenie dla mięsa przed wysuszeniem w piekarniku. Zawsze też dokładnie myj zlew po mięsie. Aby karczek upiekł się równo i zgrabniej się prezentował, warto przed marynowaniem związać go dodatkowo w kilku miejscach nicią do pieczenia mięsa. 
#end

#recipe name:
Gulasz wołowy
#description:
Gulasz wołowy to wspaniały pomysł na pyszny obiad dla całej rodziny. Przepis jest bardzo prosty, a gulasz z wołowiny można podać na wiele sposobów. Zapraszam do gotowania. 
#ingredients:
1 kg wołowiny na gulasz np. łopatka lub karczek
1 spora czerwona papryka - około 270 g
1 spora cebula zwykła - około 200 g
1 średnia marchewka - około 100 g
4 ząbki czosnku - około 20 g
3 łyżki mąki pszennej - do 40 g
4 łyżki smalcu lub oleju do smażenia
2 szklanki wody - 500 ml
przyprawy i zioła: po 1 łyżeczce soli i słodkiej papryki; pół łyżeczki ostrej papryki; 1/3 łyżeczki pieprzu; 2 nieduże listki laurowe; 3 ziarna ziela angielskiego
#preparation:
Do zrobienia gulaszu użyłam tym razem karczku wołowego, ale bardzo dobra będzie też łopatka lub pręga wołowa. Mięso osusz ręcznikiem papierowym i pokrój w plastry, a potem na kawałki na jeden kęs. Kawałki mięsa obtocz w mące. Na lekkie oprószenia mięsa zużyłam dwie łyżki mąki pszennej. 
#end

#recipe name:
Roladki z indyka
#description:
Domowe roladki z indyka to wspaniały pomysł na pyszny obiad nie tylko a co dzień, ale i na specjalne okazje i różne Święta. Przepis jest bardzo prosty i sprawdzony. Polecam.
#ingredients:
filet z indyka o wadze około 1 kg - na 8 płaskich kotletów
1 łyżka dobrego majonezu - około 25 g
1 łyżka ulubionej musztardy - około 25 g
8 plasterków żółtego sera - około 150 g
garść świeżego szpinaku baby - około 20 g
2 małe ogórki kiszone - około 60 g
pół czerwonej papryki - około 100 g
8 płaskich łyżek bułki tartej - około 70 g
2 średnie lub większe jajka
około 50 ml oleju rzepakowego do smażenia
przyprawy: płaska łyżeczka soli, pół płaskiej łyżeczki pieprzu
#preparation:
Przygotuj sobie około jednego kilograma fioletu/piersi z indyka. Filet oczyść z ewentualnych żyłek i pokrój na osiem płaskich i kształtnych kotletów. Każdą sztukę rozbij przy pomocy tłuczka. Aby to zrobić, na blacie połóż złożoną na pół ściereczkę lub materiałową łapkę kuchenną. Na ścierce połóż deskę drewnianą. Na desce kładź po kolei kotlety i ubijaj tłuczkiem do mięsa, aż rozpłaszczą się do około 5-7 mm grubości.  Pamiętaj, by przed ubijaniem kotleta położyć najpierw na niego woreczek śniadaniowy i dopiero ubijać. Ubijając kotlety przez woreczek unikniesz pryskania wody z kotletów na całą kuchnię, a do tego delikatne mięso nie będzie się szarpało. Każdego ubitego kotleta osusz w razie potrzeby kawałkiem ręcznika papierowego i posyp z obu stron solą i pieprzem (łącznie nie więcej niż płaska łyżeczka soli oraz pół płaskiej łyżeczki pieprzu). 

Porada: W sklepie można też zakupić gotowe "sznycle" z indyka. Wystarczy je tylko lekko rozbić i dodać przyprawy. Zwróć jednak uwagę na to, by było to dobrej jakości mięso. Dokładnie tak samo możesz zrobić te roladki z użyciem filetów z kurczaka lub nawet cienko rozpitych kotletów schabowych. 
#end

#recipe name:
Udka pieczone
#description:
Pieczone udka z kurczaka to szybki i prosty pomysł na obiad dla całej rodziny. Przepis sprawdzi się zarówno na co dzień, jak i na wyjątkowe okazje. Można je podać z warzywami i ulubioną surówką.
#ingredients:
4 nogi z kurczaka - około 1200 g
2 łyżki oliwy
1 łyżka musztardy np. Dijon
3 ząbki czosnku - 15 g
2 łyżki sosu sojowego lub pół łyżeczki soli
łyżeczka słodkiej papryki
1/3 płaskiej łyżeczki pieprzu
dodatkowo: jedna czerwona papryka lub po 1/3 z papryki czerwonej, żółtej i zielonej - można pominąć
#preparation:
Do tego przepisu użyłam całych nóg kurczaka. Ostrym, małym nożem usuń torebki stawowe oraz nadmiar wystającego tłuszczu. Gotowe nogi osusz ręcznikiem papierowym. Jeśli będziesz piec same udka (bez pałek), to potrzebujesz sześć sztuk udek. Jeśli decydujesz na pieczenie samych pałek (podudzia), to potrzebujesz już około ośmiu pałek z kurczaka. Z pałek również można wyciąć torebki stawowe. 

Porada: Usuwanie torebek stawowych nie jest konieczne, jednak polecam to robić. Nie zjadamy tego fragmentu kurczaka, a przy okazji danie ładniej się prezentuje.
#end

#recipe name:
Kapsalon
#description:
Kapsalon to super pyszny fast food prosto z Holandii. Mamy tu i frytki i soczyste mięso, oraz rozpływający się ser i kolorową sałatkę. Całość polana idealnym sosem czosnkowym.
#ingredients:
1 spora pierś z kurczaka - około 600 g
1 płaska łyżka mieszanki przypraw np. kebab shoarma*
2 łyżki oleju do smażenia
Około 1 kg frytek np. frytki z piekarnika z mojego przepisu
100 g sera żółtego lub mozzarelli - lub więcej
100 g małych pomidorków
kawałek czerwonej cebuli - do 40 g
pół świeżego ogórka węża - około 120 g
średni ogórek kiszony - można pominąć
3 pełne łyżki kukurydzy konserwowej - można pominąć
kawałek sałaty lodowej lub kapusty pekińskiej - około 80 g
3 łyżeczki ulubionego ketchupu
#preparation:
W pierwszej kolejności polecam przygotować mięso do marynowania. Dwa filety z kurczaka (całą pierś) pokrój na nieduże kawałki na jeden kęs. Podczas krojenia mięsa usuń ewentualne żyłki, czy chrząstki. Do miski z kawałkami kurczaka wsyp też płaską łyżkę mieszanki przypraw kebab shoarma lub też innej ulubionej mieszanki typu gyros kebab. Wlej też dwie łyżki oleju lub oliwy i dokładnie wymieszaj całość, by przyprawy i olej równomiernie oblepiły kawałki mięsa. 

Jeśli planujesz jak najszybciej podać kapsalony, to wystarczy, że odstawisz miskę na bok, na 30-60 minut. Jeśli masz kilka godzin, to miskę przykryj i odłóż do lodówki na kilka godzin (można też na całą noc) i wyjmij na godzinę przed smażeniem mięsa. 

Ładnie zamarynowane mięso wystarczy tylko usmażyć na patelni. Przygotuj sobie większą patelnię z grubym dnem. Zacznij nagrzewać patelnię na średniej mocy. Patelnia powinna się stopniowo i równomiernie nagrzać, więc nie ustawiaj bardzo wysokiej mocy palnika. Na nagrzaną patelnię wyłóż całe mięso. Podsmażaj je łącznie około 10 minut, aż się zarumieni a kawałki kurczaka będą w środku idealnie białe. Usmażone mięso przełóż do miski. 

Porada: Możesz też samodzielnie skomponować przyprawy do kurczaka shoarma. Będą to: płaska łyżeczka kuminu (kmin rzymski); pół płaskiej łyżeczki słodkiej papryki; 1/3 płaskiej łyżeczki kurkumy; po szczypcie czosnku, soli, pieprzu i ostrej papryki. 


#end

#recipe name:
Szare kluski
#description:
Zapraszam po przepis na super pyszne i wyjątkowo proste do zrobienia szare kluski. Można je podać na kilka sprawdzonych sposobów i w każdej wersji smakują rewelacyjnie. 
#ingredients:
1 kg ziemniaków - waga przed obraniem
1 szklanka mąki pszennej uniwersalnej lub mąki żytniej typ. 720 - około 160 g
1-2 łyżki skrobi ziemniaczanej
1 średnie lub większe jajko
pół płaskiej łyżeczki soli

#preparation:
Jeden kilogram sypkich ziemniaków obierz cienko i zetrzyj na tarce, na bardzo drobnych oczkach. (Po obraniu otrzymałam 880 gramów ziemniaków gotowych do tarcia). Do starcia ziemniaków używam wyłącznie tarki o bardzo drobnych oczkach, co widać też na zdjęciu poniżej. Ziemniaki można też zetrzeć przy użyciu malaksera/maszynki do mielenia z odpowiednią nakładką.
#end

#recipe name:
Rolada serowa
#description:
Rolada serowa to pomysł na pyszną przekąskę na każdą okazję. Przepis jest prosty, więc każdy sobie z nim poradzi. Dokładnie zdjęcia i opis wykonania krok po kroku zachęcają do zrobienia tego przysmaku. 
#ingredients:
Składniki na spód serowy

400 g dobrego żółtego sera w kostce
3 średnie lub duże jajka
3 łyżki majonezu - około 100 g
Składniki na farsz do rolady

1 pierś z kurczaka - około 400 g
1 nieduża cebula - około 130 g
1 mniejsza papryka - około 130 g
400 g pieczarek
2 łyżki oleju do smażenia
przyprawy: łyżeczka ziół włoskich; po pół płaskiej łyżeczki soli i pieprzu; płaska łyżeczka słodkiej papryki
#preparation:
W pierwszej kolejności polecam przygotować farsz z podsmażonych warzyw. Niedużą cebulę obierz i bardzo drobno poszatkuj. Paprykę o dowolnym kolorze oczyść z gniazda nasiennego i również pokrój w drobną kostkę. Pieczarki oczyść i pokrój tak samo, jak paprykę. Na nagrzaną patelnię wylej dwie łyżki oleju do smażenia. Dodaj poszatkowaną cebulę i podsmażaj ją na średniej mocy palnika przez około 5 minut. Po tym czasie dodaj też pieczarki i paprykę oraz łyżeczkę mieszanki ziół włoskich/prowansalskich. Całość podsmażaj jeszcze minimum 15 minut bez przykrycia, aż warzywa ładnie się podsmażą. Od czasu do czasu zamieszaj całość drewnianą łyżką. Prawie gotowy farsz warzywny odstaw na bok do przestudzenia. 

Piekarnik ustaw na 180 stopni z opcją pieczenia góra/dół. W trakcie nagrzewania piekarnika wymieszaj składniki na serowy spód. Wystarczy, że 400 gramów dobrej jakości żółtego sera zetrzesz na tarce na dużych oczkach (użyłam 300 gramów sera Gouda i 100 gramów sera Cheddar). Do miski ze startym serem wbij trzy jajka i dodaj trzy łyżki dobrego majonezu. Całość dokładnie wymieszaj. 
#end

#recipe name:
Szynka pieczona w cytrusach

#description:
Szynka pieczona z sokiem z pomarańczy i miodem to przepyszna propozycja na świąteczny obiad. Jest to szynka pieczona w całości z niewielką ilością przypraw i dodatków.
#ingredients:
1 opakowanie Szynki Świątecznej Sokołów
sok z jednej pomarańczy - około 100 ml
1 łyżka naturalnego miodu np. lipowego
3 goździki - można pominąć
ewentualne dodatki: czosnek, czarny pieprz, papryczka chili, majeranek
słodka dekoracja: 3 mandarynki oraz łyżeczka miodu

#preparation:
Wyjmij szynkę z lodówki i odczekaj godzinę, aż się ociepli. Po tym czasie ustaw piekarnik na 100°C. Wyjmij szynkę z kartonika. Nie rozcinaj folii, to taki rękaw do pieczenia, w którym szynka będzie gotowana w piekarniku. Dzięki niemu osiągnie soczystość. Włóż szynkę do nagrzanego piekarnika na 90 minut (środkowa półka z opcją pieczenia góra/dół).

Po półtorej godziny wyjmij szynkę z piekarnika. Rozetnij worek (najlepiej nad zlewem) i wyjmij z niego całą szynkę. Szynka obleczona jest dodatkowo w sznurek do wędlin, który ja zdejmuję przy pomocy nożyczek. Następnie polecam lekko osuszyć całą szynkę przy pomocy ręcznika papierowego. 

W międzyczasie przygotuj sobie cytrusową marynatę. W malutkim naczyniu umieść razem: trzy goździki (można je pominąć) oraz świeżo wyciśnięty sok z mniejszej pomarańczy lub dwóch mandarynek i łyżkę ulubionego, naturalnego miodu. Całość tylko zagotuj i wymieszaj dokładnie, by miód połączył się z sokiem. 
#end

#recipe name:
Krokiety
#description:
Idealnie rumiane i pachnące krokiety, to świetny pomysł na obiad oraz na pyszny dodatek do barszczu czerwonego np. na Święta oraz na inne okazje. Zapraszam i życzę smacznego!


#ingredients:
Składniki na farsz do krokietów

800 g wołowiny (goleń, zrazowa, łopatka lub kark)
1 cebula - około 200 g
1 marchew - około 250 g
1 korzeń pietruszki - około 250 g
pół małego selera - około 150 g
1 bułka kajzerka
1,5 szklanki wody - 375 ml
1 średnie jajko
przyprawy: 2 listki laurowe, 2 ziarna ziela angielskiego, pół łyżeczki soli i pieprzu ziarnistego
Składniki na ciasto naleśniowe

2 szklanki mąki pszennej uniwersalnej - 320 g
2 szklanki mleka lub wody - 500 ml
2 łyżki masła lub 2 łyżki oleju
3 średnie jajka
po pół łyżeczki soli i cukru
Składniki na panierkę do krokietów

2 średnie lub duże jajka
2 łyżki mąki pszennej - można pominąć
pół szklanki dobrej bułki tartej
olej roślinny do smażenia
#preparation:
Szykując krokiety, najpierw wstawiam garnek z mięsem i warzywami do gotowania. W międzyczasie zaś robię ciasto i smażę naleśniki do krokietów. 

Do średniej wielkości garnka włóż całe mięso wołowe. Około 800 gramów wołowiny możesz sobie pokroić na mniejsze kawałki. Możesz użyć tylko jednego typu mięsa lub wymieszać kilka na raz. Polecam, by mięso nie było ani za chude, ani też bardzo tłuste. Może to być np. goleń, zrazowa, łopatka lub kark. Połączenie 600 gramów szynki i 200 gramów tłustszego szpondra lub mostka też się sprawdzi. 

Oprócz mięsa dodaj też obrane i pokrojone na mniejsze kawałki warzywa: cebula, seler, marchew i pietruszka. Dołóż również przyprawy: 2 listki laurowe, 2 ziarna ziela angielskiego, pół łyżeczki pieprzu ziarnistego (sól dajemy już po ugotowaniu całości). Na koniec wlej jeszcze półtorej szklanki wody. Garnek przykryj przykrywką i zagotuj całość a następnie zmniejsz moc palnika do takiej, by wywar tylko lekko mrugał i gotuj go tak przez 90 minut (można też dłużej). 

Porada: Wołowinę można śmiało zastąpić wieprzowiną lub mięsem z indyka albo ich mieszanką. Całość gotujesz wówczas do 80 minut. W trakcie gotowania nie powinno dojść do tego, że zabraknie Ci bulionu (odparuje), ale sprawdzaj co się dzieje w garnku i w razie potrzeby uzupełnij wodę. 


#end

#recipe name:
Strogonow
#description:
Gorąco zapraszam po mój ulubiony sposób na gulasz boeuf strogonow, który szykuję wyłącznie na mięsie wołowym z dodatkiem kilku warzyw. Przepis na to danie jednogarnkowe polecam każdemu. 
#ingredients:
500 g wołowiny - polędwica, ligawy lub ewentualne rostbef
2 mniejsze ogórki kiszone - około 100 g
1 mała cebula - do 100 g
1 malutka papryka czerwona - około 120 g
3 pieczarki lub grzyby leśne - około 120 g
2 łyżki mąki pszennej
2 łyżki oleju do smażenia
2 łyżki koncentratu pomidorowego - 50 g
1,5 szklanki wody - 375 ml
przyprawy do gulaszu: 1 ziarno ziela angielskiego; 1 spory listek laurowy
marynata do mięsa: 2 łyżki oleju do smażenia; 1 łyżeczka słodkiej papryki; 1 płaska łyżeczka soli; 1 łyżka musztardy; 2 ząbki czosnku; po pół łyżeczki majeranku i kminku; po 1/3 łyżeczki pieprzu i ostrej papryki
ewentualnie 1/4 szklanki śmietanki 30 % - nie dodaję
#preparation:
Do zrobienia strogonowa użyłam tym razem ligawy. Mięso było bardzo ładne, więc nie musiałam usuwać żadnych twardych żyłek. 500 gramów ligawy pokroiłam najpierw w plastry grubości około 1 cm (tak jak się kroi kotlety na schabowego). Następnie plastry kroiłam w nieduże, podłużne paski na jeden kęs. 

Do miski z pokrojonym mięsem dodaj wszystkie składniki marynaty: 2 łyżki oleju do smażenia; 1 łyżeczka słodkiej papryki; 1 płaska łyżeczka soli; 1 łyżka musztardy - u mnie delikatesowa, ale możesz też użyć dowolnej innej ulubionej musztardy np. ostrej Dijon; 2 ząbki czosnku obrane i przeciśnięte przez praskę; po pół łyżeczki majeranku i kminku; po 1/3 łyżeczki pieprzu i ostrej papryki.

Bardzo dokładnie wymieszaj składniki na marynatę z mięsem. Miskę z mięsem w marynacie przykryj i odłóż do lodówki na minimum jedną godzinę. Mięso możesz też przygotować tak dzień wcześniej wieczorem i odłożyć do marynowania na całą noc do lodówki. Wówczas strogonowa szykujesz dalej rano. 
#end

#recipe name:
Bryzol
#description:
Zapraszam po przepis na mój ulubiony bryzol wołowy. Jest to świetna propozycja na pyszny obiad. Dodatkowo cebulka oraz pieczarki podsmażone na rumiano i tłuczone ziemniaki. 
#ingredients:
Składniki na bryzol

500 g mięsa wołowego np. łopatki
1 średnie jajko
pół płaskiej łyżeczki soli
1/3 płaskiej łyżeczki pieprzu
2 łyżki mąki pszennej
olej do smażenia
Pozostałe składniki

2 średnie cebule - do 400 g
200 g pieczarek - około 8 sztuk
4 łyżki oleju do smażenia
ewentualne dodatki: płaska łyżeczka cukru trzcinowego oraz spora szczypta słodkiej papryki
#preparation:
Do przygotowania obiadu dla czterech głodnych osób użyłam 500 gramów łopatki wołowej. Możesz użyć wyłącznie jednego rodzaju mięsa lub łączyć kilka mięs ze sobą np. pręga wołowa + ligawa wołowa. Mięso nie powinno być ani za chude, ani za tłuste. Mięso wołowe bardzo drobno posiekaj nożem lub zmiel w maszynce na dużych oczkach. 

Do mięsa wbij jedno średniej wielkości jajko i wsyp pół płaskiej łyżeczki soli oraz 1/3 płaskiej łyżeczki pieprzu. Bardzo dokładnie wymieszaj mięso z jajkiem i przyprawami. 

Porada: Dokładnie tak samo możesz zrobić bryzol wieprzowy. Sięgasz wówczas po łopatkę wieprzową lub mieszankę łopatki i szynki. 
#end
